# -*- mode: mandoku-view; -*-
#+TITLE: 野趣有聲畫
#+DATE: 2015-08-25 00:08:49.676468
#+PROPERTY: ID KR4d0429
#+PROPERTY: BASEEDITION WYG    
#+PROPERTY: JUAN 跋
<pb:KR4d0429_WYG_003-1a>¶
野趣有聲畫䟦¶
野趣楊叔眀舊與倡和閱前作倐十二年矣叔明能畫¶
能詩筆愈益老而鬚髪如漆獨道貌猶未老也豈胸中¶
有所養而然乎其無聲之詩當求米元章張彦逺輩評¶
之其有聲之畫如回溪道中山束溪流窄逕遷眼前景¶
物入詩無田中科斗古文字柳下舂鉏新畫圖巨室儲¶
茶供客販小旗誇酒誘人沽行行不記幾多里回首林¶
端日又晡此可謂五十六字溪山村落圗也起句便能¶
<pb:KR4d0429_WYG_003-1b>¶
摸寫山徑溪流偪側之勢科斗舂鋤二句生逼江西自¶
是兩幅竒畫儲茶誇酒一聯村落中賈區飲肆在紙上¶
歴歴可數尾句収拾淡靜却少留不盡之意全篇熟而¶
不腐新而不怪詩妙至此非胸中有所飬不能也予老¶
矣不能悉為提掇佳處舉其一足以知其餘焉至元乙¶
酉月良之朔謹書於孚舟亭¶
